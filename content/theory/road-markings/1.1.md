---
title: Вузька суцільна лінія
description: Розмітка 1.1 Вузька суцільна лінія
---
# Розмітка 1.1
# Горизонтальна розмітка
::road-marking-text{id=1.1 :title=title}
1.1 (Вузька суцільна лінія) - поділяє транспортні потоки протилежних напрямків (осьова розмітка) на дорогах з двома чи трьома (2+1) смугами руху в обох напрямках, позначає межі смуг руху у попутному напрямку (розділювальна розмітка), позначає межі проїзної частини, на які в'їзд заборонено (напрямні острівці та острівці безпеки); розділює пішохідний і велосипедний рух на суміжних пішохідних та велосипедних доріжках, позначених знаком :sign-alert{id=4.18}; розділяє смуги на велосипедних доріжках з двостороннім рухом при наближенні до велосипедного переїзду, позначеного розміткою :marking-alert{id=1.15}.
Лінію 1.1 перетинати забороняється. Але якщо цією лінією позначено місце стоянки, майданчик для паркування або край проїзної частини, суміжний з узбіччям, то лінію перетинати дозволяється.
Як виняток, за умови забезпечення безпеки дорожнього руху, дозволяється перетинати лінію 1.1 для об’їзду нерухомої перешкоди, розміри якої не дають змоги здійснити її безпечний об’їзд, не перетинаючи цю лінію, а також обгону поодиноких транспортних засобів, що рухаються із швидкістю менше 30 км/год.
::
