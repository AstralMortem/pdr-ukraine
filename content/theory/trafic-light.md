Світлофор
=========

Усі можливі комбінації, що зустрінуться вам на дорозі

**Тридцять сигналів світлофора**

**Сигнали світлофора** – червоний, зелений, жовтий, біло місячний. Чому саме ці кольори? Чому не блакитний, пурпуровий та коричневий, наприклад? Червоний колір символізує небезпеку у багатьох культурах, що з наукової точки зору пояснюється так: його світлова хвиля є найдовшою серед усіх видимих кольорів спектру. Це означає, що ви зможете побачити такий сигнал із максимально великої відстані. Таким чином, червоний колір означає стоп, зупинка. Довжина світлової хвилі у зеленого коротше і слідує відразу за жовтим у видимому спектрі. Це означає, що його можна побачити з більшої відстані, ніж будь-який інший колір, крім червоного чи жовтого. Жовтий означає "Увага", тому що він майже так само добре помітний, як червоний.

Хочемо нагадати, що в алгоритмі проїзду перехрестя є пункт, коли треба визначити черговість проїзду перехрестя. І для визначення черговості, ми спочатку шукаємо регулювальника на перехресті, якщо регулювальника немає, тоді користуємося сигналами світлофора. Доречі, пішоходи, які хочуть перейти дорогу на перехресті, теж спочатку дивляться чи є регулювальник на перехресті і тільки після цього аналізують і шукають пішохідні світлофори, а якщо пішохідних немає – користуються транспортними світлофорами.

**Ви знаєте, де і коли був встановлений перший світлофор?**

Сподіваюся, що за допомогою Гугл чи Вікіпедії ти занурився в історію Правил дорожнього руху та світлофорного регулювання. Пропоную перейти тепер безпосередньо до сучасних світлофорі та їх встановлення на перехресті.

Але спочатку давай коротко поговоримо про послідовність увімкнення сигналів світлофора (фази). Все розпочинається з червоного сигналу. Отже:

1)Червоний (наприклад, горить 40 секунд)

2)Червоний + жовтий (1 секунда)

3)Зелений (наприклад, горить 30 секунд)

4)Миготливий зелений (3 секунди)

5)Жовтий (2 секунди).

6)І знову червоний.

Секунди для червоного та зеленого сигналу вказані для прикладу, тривалість залежить від конкретного перехрестя.

![](https://web.testpdr.com/storage/markdown-images/JDG6wnhGoUTaCx9dOGNhxCSeO6Qpieuyjn3p7pHc.png)

Давайте подивимося на приклад нижче і побачимо фази світлофора:

1)для зеленого та червоного авто горить зелений сигнал, в той час для автомобілів праворуч та ліворуч буде горіти червоний сигнал.

2)потім, зі сторони зеленого та червоного авто загориться червоний сигнал, ліворуч та праворуч відкриється шлях для автомобілів (загориться зелений сигнал).

![](https://web.testpdr.com/storage/markdown-images/vvFkRL2dsmcXzSwRKyKV9YbOIREK43WG65sZ38M2.png)

Звертаю увагу! Що при наявності на перехресті «не звичайних світлофорів» (з додатковою секцією ліворуч чи праворуч, окремих світлофорів для кожної смуги) черговість відкриття «шлюзів» для потоку транспортних засобів може бути змінено.

Переходимо до 30 сигналів світлофора.

### **1\. Зелений сигнал – дозволяє рух.**

Найулюбленіший сигнал. Особливо учнів на механічній коробці передач (ще є такі, які вірять в міф, що чим складніше вчитися, тем легше буде потім? І навчаються на механічній коробці передач, хоча дома сімейний автомобіль з автоматичною коробкою передач).

Уявіть, що ти виїхав з прилеглої території і побачив на найближчому перехресті зелений сигнал.

Твої роздуми:

*   я знаю, що мені на зелений сигнал рух дозволено;

*   знаю, що, керуючись сигналами світлофора, я не звертаю увагу на знаки «пріоритету (доречи, скільки знаків пріоритету ти знаєш?);

*   знаю, що при повороті праворуч у пішоходів може бути зелений сигнал світлофора й я їм дам дорогу;

*   знаю, що за будь-яких умов, я буду давати дорогу пішоходам;

*   знаю, що при повороті ліворуч я даю дорогу зустрічним транспортним засобам;

*   знаю, що при повороті ліворуч я даю дорогу попутним транспортним засобам, що виконують розворот;

*   знаю, що при повороті ліворуч і розвороті я буду, при будь-яких умовах, давати дорогу пішоходам.

Я так багато знаю, але при цьому, не знаю найголовнішого – коли зелений зміниться на інший сигнал?

**Запитання для роздумів: Навіщо мені знати коли зміниться зелений на сигнал, що забороняє рух?**

Твоя відповідь вірна: щоб встигнути зупинитися.

**Рекомендація професіоналів:**

Перед перехрестям перенеси праву ногу на педаль гальма, роблячи легке гальмування, для вибору подальшого варіанту дій:

1)продовжити гальмування й визначитись з місцем зупинки;

2)проїхати перехрестя, тримаючи ногу з легким зусиллям на педалі гальм при наявності потенційної небезпеки на твоїй подальшій траєкторії руху;

3)переконатися у відсутності небезпеки й перенести ногу на педаль газу й проїхати перехрестя, якщо зелений сигнал продовжує горіти.

**При швидкості 50 км/год, рекомендується переносити ногу з газу на гальма за 20 метрів до «стоп-лінії», що дасть тобі додаткові можливості:**

*   плавно зупинитися в разі перемикання світлофора;

*   попередити водіїв, які їдуть за тобою, про можливу зупинку;

*   впевнено проїхати, якщо зелений буде продовжувати горіти й не буде інших небезпек на подальшій траєкторії руху.

**2\. Зелений сигнал з таймером.** Цей сигнал світлофора можна сміливо назвати найзеленішим серед всіх зелених сигналів. Таймер створює комфорт і зручність для водія при аналізі та прийнятті рішень.

**Наприклад:** водій знає, що при швидкості 50 км/год автомобіль проїжджає 14 метрів за секунду, якщо залишилось до світлофора 20-30 м + довжина перехрестя, то треба мінімум 5-7 секунд, щоб безпечно проїхати його.

![](https://web.testpdr.com/storage/markdown-images/uhArNFQrVs2V5k4qojHjjs9aOlt3QnotNfztDPi2.png)

**3\. Зелений сигнал з «жирною» стрілкою.**

Такі світлофори застосовують для безконфліктного регулювання, а саме:

1)«жирну» стрілку водій бачить не тільки при зеленому сигналі, але й коли горить жовтий і червоний;

2)допомагає водієві знати дозволені напрямки на цьому перехресті;

3)при цьому світлофорі відсутнє перехрещення траєкторій руху з іншими учасниками, наприклад, якщо водій повертає ліворуч, то для зустрічних транспортних засобів і пішоходів горить червоний сигнал.

![](https://web.testpdr.com/storage/markdown-images/BBeZYrXADt5YAI59LoOztUz1kR2Qi7iT9JPg3Lw1.png)

![](https://web.testpdr.com/storage/markdown-images/syqOINWzAi73bjIAH9TnazK1WPV3vHLfmPBzCLyX.jpg)

Подібні світлофори можуть бути встановлені, як для всього напряму, так і для окремої смуги руху.

![](https://web.testpdr.com/storage/markdown-images/P7GONtacS7CfLTACeY6N04PxmmGwIjkQHFwFhxm9.jpg)

![](https://web.testpdr.com/storage/markdown-images/mDeiI3PeLgGaOzWqpKd1kq6sUHYTepsqiREuonzg.png)

**Запитання для роздумів: Чи є різниця у сигналах світлофора для водія?**

![](https://web.testpdr.com/storage/markdown-images/2ELtbPexjaHLnIvMYBfSfgzC4BalRGr0dP1kcOt4.png)

Якщо не знайшов одразу відповідь на це запитання або сумніваєшся, продовжуй читати далі.

**4\. Зелений сигнал з контурною стрілкою**

![](https://web.testpdr.com/storage/markdown-images/aBT92Wt8yOE0jgpOd5kqUzYq6EGMsFrXQyvXn9fw.jpg)

Контурна стрілка на такому світлофорі застосовується для двох цілей:

1.  інформує, що поруч із основним сигналом є додаткова секція;
2.  вказує дозволені напрямки руху через перехрестя, коли не горить зелена стрілка в додатковій секції.

Зверніть увагу, що на даних світлофорах контурна стрілка повинна бути тільки на основному зеленому, а червоний і жовтий сигнали використовуються як на звичайному трьох секційному світлофорі. Є ще одна обов'язкова вимога до встановлення світлофорів такого типу - це білий щит навколо світлофора.

**5\. Зелений миготливий сигнал**

![](https://web.testpdr.com/storage/markdown-images/4ypm5l6mbH1jhCTPtBZCh7Nv1IjTprhhZryS2E1x.jpg)

Зелений миготливий сигнал дозволяє рух. Він застосовується в кінці зеленої фази і попереджає про те, що через 3 секунди зелений сигнал буде переключений на жовтий. Проїхати перехрестя можуть тільки ті водії, які не зможуть зупинятися при нормальному службовому гальмуванні біля стоп-лінії. Тобто це ті водіїв, які завчасно не були готові до можливої зміни сигналу світлофора (не врахували, що зелений вже довго горить, не перенесли ногу на педаль гальм за 20 метрів до перехрестя) та яким до стоп - лінії залишилося 3-7 метрів, а отже вони вже фізично не встигнуть загальмувати. Але, щоб проїхати на миготливий зелений дуже часто водієві треба оцінити багато факторів:

*   чи є хтось попереду нього в смузі? і чи він не зупиниться раптово?

*   чи велике перехрестя?

*   чи є пішоходи?

*   яке покриття (дощ, сніг тощо)?

*   яка швидкість і т.д.?

То можливо, щоб не оцінювати стільки факторів, водієві треба бути завчасно готовим до зміни сигналу та приймати завжди одне просте рішення - плавне гальмування та зупинка біля стоп - лінії.

**Звичка, яка рятує життя: "Миготливий зелений – я зупиняюся!"**

Зупинка на світлофорі – це можливість відпочити, розслабити руки, ноги, тіло. Це, як ковток свіжої води перед новим забігом!

**6\. Зелений після червоного з жовтим.**

![](https://web.testpdr.com/storage/markdown-images/7pohxawuOeMFx4PCTz8lC10RgISGHLRtJK1t4rxt.jpg)

**Небезпека при такому сигналі:**

1)обмежена оглядовість через транспортні засоби, які в сусідній смузі заїхали за стоп-лінію або мають великі габарити;

2)пішоходи, які не встигли повністю перейти проїзну частину; транспортні засоби, що завершують проїзд даної ділянки дороги;

3)бажання змагатися з іншими під час розгону.

**Запитання для роздумів: Скажи будь ласка, в який момент на перехресті для пішоходів та водіїв буде найбільша небезпека?**

**Найнебезпечніші** ситуації для водіїв і пішоходів відбуваються в момент перемикання сигналів: з сигналу, що забороняє рух на сигнал, що рух дозволяє (як і навпаки).

В такі моменти в людей відбувається кардинальна зміна їх діяльності на протилежну. Ти пам’ятаєш, що для плавності таких переходів в організації дорожнього руху використовується жовтий сигнал світлофора й таймери.

Але, бувають випадки, коли хтось, побачивши миготливий зелений, з ще більшою швидкістю намагається проскочити і влітає на перехрестя вже на жовтий (немиготливий), а інший учасник хоче розпочати рух трошки раніше (на червоний+жовтий одночасно) і якщо ці два учасника опинилися на одному перехресті в один і той самий час, може бути трагічний фініш!

**Рекомеднація від професіоналів:**

Коли ти зупинився першим перед «стоп-лінією», а сусідні транспортні засоби попутного напрямку в момент увімкнення зеленого сигналу не починають рух, швидше за все вони бачать якусь небезпеку.

**У подібній ситуації застосовуй наступний алгоритм дій:**

*   нахилитися до керма для збільшення оглядовості;

*   дуже повільно почати рух, плавно збільшуючи кут огляду;

*   переконатися у відсутності небезпеки (при необхідності дати дорогу);

*   перевірити, що продовжує горіти зелений сигнал світлофора;

*   продовжити рух наміченою траєкторією.

Наступні декілька сигналів пов’язані із додатковою секцією світлофора. Перш ніж перейти до цих сигналів, хочу нагадати тобі особливості, які **треба запам'ятати:**

1.  Додаткова секція завжди знаходиться на рівні головного зеленого сигналу.

2.  Ви ніколи не побачите додаткову секцію на світлофорі з горизонтальним розташуванням сигналів.

Для кращого розуміння як працює додаткова секція варто запам'ятати, що її потрібно уявляти, як окремий світлофор.

Наприклад, якщо ти повертаєш ліворуч та бачиш додаткову секцію для повороту ліворуч, то твоє завдання запам'ятати просте правило:

**горить ця секція** - рух дозволено,

**не горить** - це червоний сигнал, рух заборонено!

Зауваж, що при цьому ти не керуєшся основними сигналами світлофора.

Отже, сьомий сигнал світлофора.

**7\. Додаткова секція ліворуч**

**Особливості, які треба запам'ятати:**

*   при відсутності знаків і розмітки, що забороняють розворот, водій має право при ввімкненій додатковій секції ліворуч, виконати даний маневр;

*   при наявності декількох смуг для повороту ліворуч, розворот можна виконати тільки з крайньої лівої смуги.

![](https://web.testpdr.com/storage/markdown-images/ruJYU42HWLpypd5klXVFzdQuwrrVmk7006AGDg0e.jpg)

Доречі, бачиш на попередньому фото, що завдяки білому щиту навколо світлофора водієві краще спостерігати та аналізувати на дорозі стосовно того, чи звичайний світлофор чи з додатковою секцією.

Щоб водії могли своєчасно отримати інформацію про наявність у даному світлофорі додаткової секції, на його основний зелений сигнал наноситься чорна контурна стрілка (стрілки), яка вказує на дозволені напрямки руху при вимкненій додатковій секції. Наявність такої контурної стрілки є для водіїв непрямою вказівкою про те, що інший напрямок регулює додаткова секція.

**8\. Додаткова секція праворуч.**

**Особливості, які треба запам'ятати:**

1.  Коли на світлофорі ввімкнена додаткова секція праворуч разом із основним червоним сигналом світлофора, водій зобов'язаний дати дорогу транспортним засобам, що рухаються з інших напрямків.

2.  Коли ввімкнена додаткова секція праворуч разом із основним сигналом світлофора, то пішоходам у «місці виходу» може бути дозволено рух через проїзну частину.

**Увага! Хочу нагадати тобі наступне правило!**

![](https://web.testpdr.com/storage/markdown-images/8RhR68HzK7Fs00wSf3ZeFo14jjGbqKGBZvCxImfD.png)

**«Правило по замовчуванню»** – це правило, яке дозволяє визначити з якої смуги та в якому напрямку дозволено рухатися, при відсутності знаків 5.16![](https://web.testpdr.com/storage/road-signs/small/RSS_5_16.png), 5.18![](https://web.testpdr.com/storage/road-signs/small/RSS_5_18.png) та розмітки. Правило звучить наступним чином:

«при відсутності знаків 5.16![](https://web.testpdr.com/storage/road-signs/small/RSS_5_16.png), 5.18![](https://web.testpdr.com/storage/road-signs/small/RSS_5_18.png) та розмітки перед перехрестям, водій ТЗ має право рухатися:

1)з усіх смуг прямо;

2)з крайньої правої додатково дозволено праворуч;

3)з крайньої лівої дозволено ліворуч та розворот».

На малюнку вище водій синього авто має право (саме напрямок руху) прямо або праворуч.

Якщо на цьому перехресті з’являється світлофор, то для водія синього автомобіля дозволені напрямки не змінюються. Світлофор «впливає» тільки на черговість проїзду цього перехрестя.

Подивіться на малюнок нижче.

![](https://web.testpdr.com/storage/markdown-images/iIMrCllUwKOrCYCTje9pVyDoDyFsZJIJnKF7eglW.png)

На малюнку нижче ми бачимо ситуацію, коли водій фіолетового автомобіля повертає праворуч по правилу «за вказівкою» (знак 5.16![](https://web.testpdr.com/storage/road-signs/small/RSS_5_16.png) вказує, що з правої смуги – тільки праворуч).

При повороті праворуч водій повинен дати дорогу водієві жовтого автомобіля (**пункт ПДР: е) 8.7.3**.

![](https://web.testpdr.com/storage/markdown-images/JpEw8qfcsPhhq1lw76n31SEUOkn6U0WQxjBU2isV.png)

А ось коли додаткова секція разом із головним зеленим горить, тоді вже водій має право повертати праворуч, а з інших напрямків транспортні засоби повинні стояти.

![](https://web.testpdr.com/storage/markdown-images/rII4u3MTx5KLcPr9rVa9VKAVG0fztyPLdQBadb2W.png)

**9\. Додаткова секція прямо.**

Іноді, ти можеш зустріти на дорозі додаткову секцію прямо. Ось, як на прикладі перехрестя місто Київ.

![](https://web.testpdr.com/storage/markdown-images/4ECOovaL8DcsnO3YMBWEkKzmh5nN0fJJe6VY0wp9.png)

**Особливості, які треба запам'ятати:**

Водій зобов'язаний дати дорогу транспортним засобам, що рухаються з інших напрямків, коли на світлофорі ввімкнена додаткова секція прямо разом із основним червоним сигналом світлофора.

**10\. Намальована стрілка (табличка).**

![](https://web.testpdr.com/storage/markdown-images/HcMhhnG7EO9LrbjkGtuMPhfRpPV50phU1pf49V9X.jpg)

**Особливості, які треба запам'ятати:**

1.  дозволяє водієві не користуватися даними сигналом, а дочекатися основного зеленого сигналу світлофора;

2)завдання цієї таблички – збільшити пропускну здатність даної ділянки дороги. За обов'язкової умови: дати дорогу всім!;

3)розуміти різницю між намальованою стрілкою та ввімкненою зеленою стрілкою в додатковій секції світлофора, як зазначено в таблиці далі.

![](https://web.testpdr.com/storage/markdown-images/9VmUrd5LEaWgFVaWiqXzCJbpUI9tCyThHG3G0Tvh.png)

Хто добре знає правила дорожнього руху, в тому числі, відрізняє табличку від секції, має більше можливостей для руху, а також економить на штрафах. Подивись уважно на малюнок нижче і дай відповідь на запитання:

Чому водієві синього автомобіля зараз можна виконати поворот праворуч, а водієві жовтого – заборонено повертати праворуч?!

![](https://web.testpdr.com/storage/markdown-images/opvfDROmRNpaWqtodENzQ79LRStji12toB5PHTRN.png)

Табличка може бути на рівні червоного і для повороту ліворуч, єдине, що ПДР встановлюють певні обмеження для такої конфігурації. Прочитайте уважно пункт цей пункт:

**ПДР 8.7.3.** Стрілка зеленого кольору на табличці, встановленій на рівні червоного сигналу світлофора з вертикальним розташуванням сигналів, дозволяє рух у зазначеному напрямку при ввімкненому червоному сигналі світлофора з крайньої правої смуги руху (або крайньої лівої смуги руху на дорогах з одностороннім рухом) за умови надання переваги в русі іншим його учасникам, які рухаються з інших напрямків на сигнал світлофора, що дозволяє рух.

![](https://web.testpdr.com/storage/markdown-images/y2QaTU2nARoxaj6zAvinvJRpeQ6bdCu1iv5YOqmM.jpg)

**11\. Реверсивний зелений сигнал.**

Що таке реверсивний рух та для чого він потрібен? Уяви, вранці всі з дому поспішають на роботу, а ввечері навпаки. І для того, щоб не створювалися багатогодинні затори, вводяться спеціальні смуги. В яку сторону збільшується транспортний потік, в ту сторону і додається додаткова смуга (або смуги). Згідно з ПДР, реверсивний рух надає можливість руху в різні боки по одній смузі. Напрямок руху регламентується за часом. Дороги з таким напрямом виділяються подвійною переривчастою лінією (розмітка 1.9![](https://web.testpdr.com/storage/road-markings/small/RMM_1_9.png)), розрив якої втричі коротший, ніж її основна частина. Регулювання руху здійснюється за допомогою світлофора. Це не традиційний світлофор, з яким ти вже добре знайомий, встановлений на всіх великих перехрестях. Світлофор, що регулює реверсивний рух, встановлюють безпосередньо над смугою. Він буває як двосекційний, так і розділений на три секції.

Правила, які водій повинен знати про цей світлофор:

1.  діє **тільки** на одну смугу, над якою розташований;

2.  рух цією смугою дозволено;

3.  якщо на даній дорозі тільки одна смуга для реверсивного руху, то при ввімкненій зеленій стрілці на реверсивному світлофорі, дана смуга вважається крайньою лівою, з якої необхідно виконувати маневри повороту і розвороту (в місцях, передбачених ПДР);

4.  якщо зелена стрілка реверсивного світлофора погасла в той момент, коли водій рухався реверсивною смугою, у нього з’явився обов’язок покинути цю смугу, зробивши перестроювання праворуч.

![](https://web.testpdr.com/storage/markdown-images/CNUmbh9oywlfLhh3zqX8HH0Zn8Z79s98blV6Yvc1.png)

**12\. Реверсивний червоний сигнал.**

![](https://web.testpdr.com/storage/markdown-images/gJp0LPd6WYVU2tUD3fz8hs3n4lOJMere01XgFCKO.png)

**13\. Не працює реверсивний світлофор.**

Якщо реверсивний світлофор не працює, водієві заборонено користуватися (рухатися) реверсивною смугою.

**14\. Реверсивний жовтий сигнал.**

![](https://web.testpdr.com/storage/markdown-images/waAzMVtbqHaqZhUOkuYCzwA8XuCd7PwbvHMNr1XP.png)

Жовта діагональна стрілка на реверсивному світлофорі попереджає про швидку зміну сигналу, що дозволяє рух та той, що забороняє й рекомендує починати перестроювання з метою покинути реверсивну смугу.

**15\. Червоний сигнал світлофора.**

![](https://web.testpdr.com/storage/markdown-images/r1o5sdWtWo8sqmnEyJHzPngO2K5guh2BhCo6lr5g.png)

**Рекомендація від професіоналів:**

1)використовуйте зупинку для того, щоб відпочити й відчути, чи є напруга в тілі. Радимо опустити руки на коліна, що допоможе тобі швидше й якісніше розслабитися;

2)при можливості, спостерігай за світлофорами на дорозі, що перетинається. Коли там побачиш зелений миготливий сигнал, можеш готуватися до початку руху.

**16\. Червоний сигнал з таймером.**

**Рекомендація від професіоналів:**

**Для ефективного відпочинку водія:**

1.  необхідно, щоб ліва нога змінила своє розташування для розслаблення м'язів;

2.  права нога залишається на педалі гальма;

3.  руки спускаються на коліна;

4.  якщо МКПП («механіка») - нейтральне положення важеля;

5.  якщо АКПП («автомат») - або на «D» або на «N» (читай інструкцію до свого автомобіля);

6.  якщо відволікаєшся на пасажирів або щось шукаєш, наприклад, у бардачку – радимо увімкнути стоянкове гальмо. А перед початком руху треба подивитися на щиток приладів і вимкнути стоянкове гальмо!

![](https://web.testpdr.com/storage/markdown-images/RMUq6QnIpENA9MYqpQ3wB6ihfuqrszLaVZ18zrpj.png)

**17\. Червоний сигнал світлофора, що «мигнув».**

На перехрестях зі старими сигналами світлофорі, мже виникнути ситуація, коли при перемиканні сигналів світлофора на інших сторонах перехрестя, твій сигнал світлофора, який горить червоним, може короткочасно погаснути і знову загорітися червоним. Тому не поспішай рух, а переконайся, що дійсно червоний потух та загорівся зелений сигнал світлофора.

**Рекомендація:** пам'ятай про такий варіант розвитку подій і завжди спостерігай самостійно за світлофором до моменту реального ввімкнення сигналу, що дозволяє рух.

**18\. Червоний сигнал із жовтим сигналом.**

Дуже часто водії намагаються почати рух на цей сигнал. Хоча цей сигнал забороняє рух. Я думаю ти розумієш, що цей сигнал загорається в ту мить, коли з інших напрямків транспортні засоби завершують проїзд, а пішоходи «добігають» на останні секунди?! Рух заборонено, але передбачає підготовку до початку руху.

Не здійснюй навіть міліметрових рухів твоїм транспортним засобом на такий сигнал, тому що це відволікає увагу водіїв, які закінчують проїзд перехрестя. Тим самим вони можуть не побачити реальну небезпеку.

![](https://web.testpdr.com/storage/markdown-images/5nkw13VbLLmbIpwqj8OOjnViRM2FOCPakhQ6xqKv.png)

**19\. Жовтий сигнал світлофора (немиготливий)**

Ти вже знаєш, що після миготливого зеленого спочатку жовтий, а потім червоний сигнал світлофора.

**Даний сигнал рух забороняє!**

Готуйся до зупинки під час миготливого зеленого, а не в момент, коли вже буде жовтий, що забороняє рух.

**Зверни увагу!** В багатьох країнах на перехрестя наноситься жовта розмітка у вигляді прямокутника, що позначає межі перехрестя, на який , у разі затору виїжджати заборонено. Крім того, розмітка наноситься для розпізнавання порушників камерами фото- і відеофіксації. Якщо водій у момент загоряння жовтого або червоного сигналу заїхав на таку розмітку, це буде зафіксовано камерами і накладено штраф.

![](https://web.testpdr.com/storage/markdown-images/jSeeaksd6KOfLWDGnRGIHyfqjRAdbUOemmWj5ERB.jpg)

**20\. Жовтий миготливий (звичайний) сигнал світлофора**

Згідно ПДР пункту 8.7.3. д) жовтий миготливий сигнал або два жовтих миготливих сигнали дозволяють рух і інформують про наявність небезпечного нерегульованого перехрестя або пішохідного переходу;

![](https://web.testpdr.com/storage/markdown-images/BwHuKocAmErnBmDCZqIMM6aUKwErp9GNenKsFa3d.png)

**21\. Жовтий миготливий (пішохідний перехід) сигнал світлофора.**

Даний світлофор спеціально розроблено для привертання уваги водіїв на особливо небезпечну ділянку дороги, де є нерегульований позначений пішохідний перехід.

![](https://web.testpdr.com/storage/markdown-images/VOmHLd4mYF5wwCHn6GK7LzrFd0DFbTRnib8xcsCv.jpg)

![](https://web.testpdr.com/storage/markdown-images/wEvEmtwi6LCk3CjC2cLUvSKg2DJUFaJT6RiSp4a3.jpg)

**22\. Світлофор, що не працює (звичайний).**

Наближаючись до перехрестя, ти побачив, що «вхідний» світлофор не працює. Перша думка в голові: «перехрестя нерегульоване, потрібно шукати знаки пріоритету». Але водії – професіонали рекомендують завжди ширше дивитися на ситуацію, та враховувати різні варіанти розвитку.

**Рекомендація від професіоналів:**

1)якщо Ви побачили світлофор, що не працює, то намагайтеся знайти ще один світлофор для підтвердження того, що всі світлофори вимкнені і перехрестя дійсно нерегульоване;

2)часто, коли регулювальник знаходиться на перехресті, спеціально вимикають світлофори. Звертайте увагу на наявність/відсутність регулювальника перед тим, як шукати знаки пріоритету;

3)при яскравому сонячному світлі, якщо світлофор брудний, то він може здаватися водієві вимкненим. Враховуйте цей нюанс у сонячну погоду.

![](https://web.testpdr.com/storage/markdown-images/4cFnxlvydo12HCZzBlssnRIUcnfpWcwPmT35cFtu.jpg)

**23\. Світлофор для роз'їзду у вузьких місцях (дві секції)**

Зовнішній вигляд цього світлофора нагадує багатьом пішохідний світлофор.

Основні ж завдання даного світлофора забезпечити безконфліктний зустрічний роз'їзд, наприклад:

1)заїзди у великі двори й на великі території;

2)ремонтні роботи, коли перекривається один напрямок;

3)вузькі мости й переправи.

![](https://web.testpdr.com/storage/markdown-images/kgQSj7eFJ0zF6KPC8gp1rNqFYkFPae27VFKfvtUJ.jpg)

**24\. Пішохідний світлофор**

У цього світлофора є дві головні особливості:

1)відмінна риса – це наявність двох секцій і контурних чоловічків на кожній секції;

2)цей світлофор регулює рух ТІЛЬКИ пішоходів.

**Завдання світлофора:**

1-е завдання. Зменшити кількість перетинів траєкторій автомобіля й пішохода. Це досягається шляхом розподілу уваги, коли для водія й пішохода різні світлофори, як по розташуванню, так і за сигналами на них.

2-е завдання. Завдяки розташуванню пішохідних світлофорів, можна визначити межі пішохідного переходу без урахування розмітки, наприклад, якщо випав сніг.

**Рекомендація від професіоналів:**

**Навичка розподілу уваги пішоходами при переході проїзної частини на регульованій ділянці дороги:**

1)звернути увагу, чи є регулювальник на перехресті;

2)знайти для свого напрямку пішохідний світлофор;

3)за відсутності пішохідного світлофора керуватися сигналами основного світлофора;

4)при сигналах, що забороняють рух – зупинитися в 1 м від бордюру (це умовна «стоп-лінія!» для пішохода. Дивись на малюнку нижче);

5)при сигналі, що дозволяє рух – спочатку переконатися у відсутності небезпеки й тільки після цього починати рух через проїзну частину.

![](https://web.testpdr.com/storage/markdown-images/7nWS6VhPPPJgHfgKsBYOLeeznrZ6tS9gRP7dtw91.png)

**25\. Червоний миготливий сигнал світлофора**

Одно- й двосекційні світлофори застосовуються для регулювання дорожнього руху через залізничний переїзд, де є шлагбаум. Трьохсекційні світлофори на залізничному переїзді застосовуються, коли відсутній шлагбаум.

![](https://web.testpdr.com/storage/markdown-images/GgwCVFRPSBauzyqw289nxZWk7weaidGWnbGBIr6G.jpg)

Порядок регулювання такими світлофорами:

1.  червоний ліхтар (ліхтарі) працюють в режимі миготіння або поперемінного миготіння – рух заборонено. Може бути ввімкнено звуковий сигнал, що додатково інформує учасників дорожнього руху про заборону руху через переїзд;

2)навіть при піднятому шлагбаумі й відсутності звукового сигналу, що додатково інформує про заборону, рух через переїзд заборонено.

**Місце зупинки при забороні проїзду через залізничний переїзд:**

1.  водій повинен зупинитися перед дорожньою розміткою 1.12![](https://web.testpdr.com/storage/road-markings/small/RMM_1_12.png) (стоп-лінією);

2)перед шлагбаумом;

3)перед світлофором так, щоб бачити його сигнали;

4)не ближче 10 м до найближчої рейки при відсутності засобів організації дорожнього руху, що зазначені вище.

**26\. Світлофор, що не працює (залізничний переїзд).**

Вимкнений червоний сигнал на одно або двосекційному світлофорі на залізничному переїзді означає, що рух через переїзд дозволено.

Але водієві все одно необхідно переконатися, що не наближається поїзд (локомотив, дрезина).

Двосекційний залізничний світлофор використовується частіше, ніж односекційний, тому що:

1.  він краще привертає увагу

2.  якщо перегорає одна лампочка, він продовжує виконувати свою функцію

![](https://web.testpdr.com/storage/markdown-images/fATd8fo6PGBDAZpOBPcf023KHuisnJiLB051hVGz.png)

**27\. Біло місячний сигнал на залізничному переїзді**

На трьохсекційному світлофорі верхня секція «нелогічно» виконана у вигляді білого сигналу. З одного боку, цей сигнал дозволяє рух через залізничний переїзд, а з іншого боку – всі сигнали, що дозволяють рух, на світлофорах, як правило, знаходяться знизу (при вертикальному розташуванні). У деяких країнах світу Ви можете побачити цей сигнал, що дозволяє рух, нижче червоних.

**Рекомендація від професіоналів:**

Коли горить біло-місячний сигнал, то згідно ПДР знак 2.2![](https://web.testpdr.com/storage/road-signs/small/RSS_2_2.png) «Проїзд без зупинки заборонено» – не діє. Тому водієві варто більше приділяти увагу пошуку можливих небезпек у вигляді поїзда (локомотива, дрезини).

**28\. Трамвайний світлофор**

Головне завдання цього світлофора – не привертати увагу водіїв нерейкових транспортних засобів.

![](https://web.testpdr.com/storage/markdown-images/98xCIMPcwDW4chCDFrBMyS47ZiWAjSeoprAa3Hlu.jpg)

Запам'ятати значення сигналів трамвайного світлофора дуже легко:

1)коли горить нижній сигнал – рух трамваям дозволено;

2)коли загорівся верхній сигнал (сигнали) – це показує дозволені напрямки руху для трамвая.

![](https://web.testpdr.com/storage/markdown-images/yDQaI94cZEOYP1sIdQbxzSQQV9aGiNs1gvAQFTEw.png)

**Для кращого розуміння цієї теми й трамвайних світлофорів подивіться, як водій трамвая зобов'язаний розподіляти увагу:**

1.  керується сигналами регулювальника;

2.  шукає трамвайний світлофор;

3.  при відсутності трамвайного світлофора користується сигналами основного світлофора;

4.  за відсутності регулювальника й світлофорів – керується знаками пріоритету;

5.  на перехресті рівнозначних доріг має перевагу перед нерейковими транспортними засобами;

6.  на перехресті рівнозначних доріг трамваї між собою керуються правилом «перешкода праворуч».

**29\. Світлофор для велосипедистів**

![](https://web.testpdr.com/storage/markdown-images/F9OUmwPc4gJhjYQtO2dy7SAcfQm5XhNMlpAG3P0O.jpg)

Ми довго не могли знайти 30 – й вид сигналу світлофора. І ось нам допомогли дорожні служби, які іноді вішають світлофори, які не передбачені стандартами, або «експериментальні» світлофори тощо. Тому, ми вирішили зібрати для вас у 30-ому сигналі різні світлофорні об'єкти, які викликають багато запитань у професіоналів. Ви подивіться на них та спробуйте прийняти для себе рішення: що ви будете робити, коли побачите такий сигнал світлофора.

**30\. Світлофори та сигнали, що викликають здивування у водії-професіоналів)**

![](https://web.testpdr.com/storage/markdown-images/2OzgKzdzWDpPJVPEpHOyezbKmw757CstWh0dRoYV.png)

![](https://web.testpdr.com/storage/markdown-images/hka7Apeo7odCodeHe6205kwCOg4PP0F5qXsDcaaf.png)

![](https://web.testpdr.com/storage/markdown-images/ktMvxik4MYBteEAVw8HOADJGqNejRiufEVQOa8kA.png)

![](https://web.testpdr.com/storage/markdown-images/qZAMguRHqX8jtEd3lG6G60YqpAEify2Rd72bAtQC.png)

![](https://web.testpdr.com/storage/markdown-images/9ZmzkKDBIvE53yhWnzQ4Y7POvcVdRzXRjVlzx2l7.jpg)

![](https://web.testpdr.com/storage/markdown-images/zpweVCvYHUrrvXhRPhRQ1FtAZYUKmmrYC4pU7tnw.png)

![](https://web.testpdr.com/storage/markdown-images/EORD9X2TfS6Gxi5jdB8FIw65btzC0Ie8PTK4MLIN.jpg)

![](https://web.testpdr.com/storage/markdown-images/0fwGYTUDFM952NARVuSVkIURyx24uNoCYI6P574n.png)
